# -*- mode: mandoku-view -*-
#+TITLE: 易經衷論
#+DATE: 2015-09-23 09:35:33
#+PROPERTY: JUAN 0
<pb:KR1a0137_WYG_000-1a>¶
欽定四庫全書　　　　　經部一¶
　易經衷論　　　　　　　易類¶
　　提要¶
　　　　(臣/)等謹案易經衷論二卷¶
　　　國朝張英撰英字敦復桐城人康熙丁未進士¶
　　　　官至文華殿大學士兼禮部尚書諡文端是¶
　　　　書乃所作易義専釋六十四卦之㫖而不及¶
　　　　繫詞以下每卦各為一篇詮解大意而不列¶
<pb:KR1a0137_WYG_000-1b>¶
　　　　經文其立説以朱子本義為宗各為闡發其¶
　　　　藴而於坎卦之貳用缶句則又以本義為未¶
　　　　安而依程𫝊以樽酒簋貳為句其斟酌盡善¶
　　　　不為苟同非世之遷就傅㑹者所可及其解¶
　　　　乾彖元亨利貞云文王繫辭本與諸卦一例¶
　　　　解乾坤文言云聖人舉乾坤兩卦示人以讀¶
　　　　易之法應如此擴充體㑹亦皆見地明逹無¶
　　　　紛紜轇轕之病其他本乗承比應之理以直¶
<pb:KR1a0137_WYG_000-2a>¶
　　　　抉夫吉凶悔吝之所以然大都言簡意該不¶
　　　　以象數穿鑿自生枝節猶説易家之平正篤¶
　　　　實者也乾隆四十三年六月恭校上¶
　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶

